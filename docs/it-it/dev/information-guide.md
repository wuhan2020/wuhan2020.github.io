# Guida alla raccolta dati

Le informazioni raccolte sulla nostra piattaforma includono le categorie descritte di seguito, che rappresentano anche i corrispondenti gruppi di raccolta informazioni cui è possibile unirsi.

Al fine di coordinare il lavoro dei volontari che hanno espresso interesse verso il progetto e garantire una certa coerenza procedurale, i permessi di editing delle diverse sezioni del progetto non vengono rilasciati automaticamente. Si prega di riempire la scheda di partecipazione [qui](https://shimo.im/forms/YVJkGrGCWwQPTpqY/fill), in questo modo vi invieremo un collegamento di invito per l'inserimento di informazioni in un documento specifico.

Coloro che sono interessati ad entrare nel team di raccolta informazioni sono invitati a:

1. Scansionare il seguente QR Code con WeChat:
![QRCode](/images/docs/QRCode.jpeg)

2. Registrare un proprio account su Shimo.im, piattaforma di editing e condivisione documenti.  Al momento della compilazione della scheda di partecipazione al progetto, si prega di assicurarsi che l'indirizzo email inserito coincida con quello utilizzato per la registrazione dell'account Shimo.im. A tale indirizzo email verrà successivamente inviato l'invito a collaborare con noi nell'attività di raccolta informazioni. Nella scheda di partecipazione, si prega di selezionare la categoria a cui si desidera contribuire, scelta tra: ospedali e strutture sanitarie, strutture alberghiere e ristorazione, servizi logistici, supporto medico gratuito, donazioni, stabilimenti produttivi. È possibile selezionare una o più categorie: nel caso in cui in una certa categoria risultino assegnate troppe persone rispetto alle altre, i volontari verranno riassegnati alle categorie con più necessità.

3. Si prega di condurre l'inserimento informazioni in maniera responsabile nei confronti della situazione epidemica, **garantendo la validità delle informazioni stesse**. Riguardo le informazioni relative ad ospedali e strutture sanitarie, strutture alberghiere e ristorazione, servizi logistici, donazioni e contributi, ecc., **si prega di riportare chiaramente i riferimenti ufficiali ed il collegamento alla pagina web**. Contestualmente alla dichiarazione di informazioni relativa alla vendita di prodotti, **si prega di inserire le appropriate certificazioni di qualifica, come i permessi relativi alla conduzione dell'attività, le informazioni industriali e commerciali, ecc.**; al fine di garantire l'affidabilità del fornitore, è inoltre necessario ottenere la licenza di vendita.

4. Prima di inserire qualsiasi informazione, si prega di verificare personalmente la loro origine e validità; informazioni prive di riferimenti ufficiali e/o non verificate NON possono essere inserite.

La piattaforma di Wuhan2020 utilizza Shimo.im, un servizio online di editing e condivisione documenti, per la raccolta delle informazioni ed utilizza degli script temporizzati per la sincronizzazione dei dati con il repository corrispondente per mezzo di `pull request` (`pr`), perciò **NON modificare mai direttamente i documenti all'interno del repository.** 

### Ospedali e strutture sanitarie:

Si prega di fare riferimento a [questo documento shimo](https://shimo.im/sheets/k399pHyt6HKvW6xR/MODOC/)

### Strutture alberghiere e di ristorazione:

Si prega di fare riferimento a [questo documento shimo](https://shimo.im/sheets/Hd9C3QytrJK3RWxG/z1rye/)

### Servizi logistici:

Si prega di fare riferimento a [questo documento shimo](https://shimo.im/sheets/RTHXp3ghtKXY3GcC/MODOC/)

### Attività produttive:

Si prega di fare riferimento a [questo documento shimo](https://shimo.im/sheets/pchvJ6ddyRHHdXtv/MODOC/)

### Donazioni e contributi economici:

Si prega di fare riferimento a [questo documento shimo](https://shimo.im/sheets/W3gxW6cwkYTDY6DD/)

### Supporto medico gratuito:

Si prega di fare riferimento a [questo documento shimo](https://shimo.im/sheets/JgXjYCJJTRQxJ3GP/MODOC/)

---
Traduttore: Stefano Ciulli (@sciulli).